#
# 唐宋词选
#

001欧阳修:蝶恋花
谁道闲情抛弃久
每到春来
惆怅还依旧.日日花前常病酒
不辞镜里朱颜瘦.
河畔青芜堤上柳
为问新愁
何事年年有?独立小桥风满袖
平林新月人归后.
002欧阳修:玉楼春
别后不知君远近
触目凄凉多少闷.渐行渐远渐无书
水阔鱼沉何处问.
夜深风竹敲秋韵
万叶千声皆是恨.故欹单枕梦中寻
梦又不成灯又烬.
003欧阳修:蝶恋花
庭院深深深几许
杨柳堆烟
帘幕无重数.玉勒雕鞍游冶处
楼高不见章台路.
雨横风狂三月暮
门掩黄昏
无计留春住.泪眼问花花不语
乱红飞过秋千去.
004欧阳修:踏莎行
候馆梅残
溪桥柳细
草薰风暖摇征辔.离愁渐远渐无穷
迢迢不断如春水.
寸寸柔肠
盈盈粉泪
楼高莫近危栏倚.平芜尽处是春山
行人更在春山外.
005欧阳修:浪淘沙
把酒祝东风，且共从容，垂杨紫陌洛城东，总是当时携手处，游遍芳丛。
聚散苦匆匆，此恨无穷，今年花胜去年红，可惜明年花更好，知与谁同。
蝶恋花
几日行云何处去?忘了归来
不道春将暮.百草千花寒食路
香车系在谁家树.
泪眼倚楼频独语
双燕来时
陌上相逢否?撩乱春愁如柳絮
依依梦里无寻处.
006欧阳修:玉楼春
樽前拟把归期说
未语春容先惨咽.人生自是有情痴
此恨不关风与月.
离歌且莫翻新阕
一曲能教肠寸结.直须看尽洛阳花
始共春风容易别.

007欧阳修:少年游
阑干十二独凭春
晴碧远连云.千里万里
二月三月
行色苦愁人.
谢家池上
江淹浦畔
吟魄与离魂
那堪疏雨滴黄昏
更特地、忆王孙.

008欧阳修:临江仙
池外轻雷池上雨
雨声滴碎荷声
小楼西角断虹明
阑干倚处
待得月华生.
燕子飞来窥画栋
玉钩垂下帘旌
凉波不动簟纹平
水精双枕
畔有堕钗横.

009欧阳修:蝶恋花
面旋落花风荡漾
柳重烟深
雪絮飞来往.雨后轻寒犹未放
春愁酒病成惆怅.
枕畔屏山围碧浪
翠被花灯
夜夜空相向.寂寞起来褰绣幌
月明正在梨花上.

010欧阳修:采桑子
轻舟短棹西湖好
绿水逶迤
芳草长堤
隐隐笙歌处处随.
无风水面琉璃滑
不觉船移
微动涟漪
惊起沙禽掠岸飞.　
011欧阳修:采桑子
春深雨过西湖好
百卉争妍
蝶乱蜂喧
晴日催花暖欲然.
兰桡画舸悠悠去
疑是神仙
返照波间
水阔风高扬管弦.
012欧阳修:采桑子
画船载酒西湖好
急管繁弦
玉盏催传
稳泛平波任醉眠.
行云却在行舟下
空水澄鲜
俯仰流连
疑是湖中别有天.
013欧阳修:采桑子
群芳过后西湖好
狼籍残红
飞絮蒙蒙
垂柳栏干尽日风.
笙歌散尽游人去
始觉春空
垂下帘栊
双燕归来细雨中.
014欧阳修:采桑子
何人解赏西湖好
佳景无时
飞盖相追
贪向花间醉玉卮。
谁知闲凭阑干处
芳草斜晖
水远烟微
一点沧洲白鹭飞.
015欧阳修:采桑子
清明上已西湖好
满目繁华
争道谁家
绿柳朱轮走钿车.
游人日暮相将去
醒醉喧哗
路转堤斜
直到城头总是花.
016欧阳修:采桑子
荷花开后西湖好
载酒来时
不用旌旗
前后红幢绿盖随.
画船撑入花深处
香泛金卮
烟雨微微
一片笙歌醉里归.
017欧阳修:采桑子
天容水色西湖好
云物俱鲜
鸥鹭闲眠
应惯寻常听管弦.
风清月白偏宜夜
一片琼田
谁羡骖鸾
人在舟中便是仙.
018欧阳修:采桑子
残霞夕照西湖好
花坞苹汀
十顷波平
野岸无人舟自横.
西南月上浮云散
轩槛凉生
莲芰香清
水面风来酒面醒.
019欧阳修:采桑子
平生为爱西湖好
来拥朱轮
富贵浮云
俯仰流年二十春.
归来恰似辽东鹤
城郭人民
触目皆新
谁识当年旧主人.
020阮郎归
南园春半踏青时
风和闻马嘶
青梅如豆柳如眉
日长蝴蝶飞.
花露重
草烟低
人家帘幕垂
秋千慵困解罗衣
画梁双燕栖.
021欧阳修:南歌子
凤髻金泥带
龙纹玉掌梳
去来窗下笑相扶
爱道画眉深浅入时无.
弄笔偎人久
描花试手初
等闲妨了绣功夫
笑问鸳鸯两字怎生书.
022欧阳修:临江仙
记得金銮同唱第
春风上国繁华
如今薄宦老天涯
十年歧路
空负曲江花.
闻说阆山通阆苑
楼高不见君家
孤城寒日等闲斜
离愁难尽
红树远连霞.　　
023欧阳修:鹤冲天
梅谢粉
柳拖金
香满旧园林.养花天气半晴阴
花好却愁深.
花无数
愁无数
花好却愁春去.戴花持酒祝东风
千万莫匆匆.　
024欧阳修:长相思
苹满溪
柳绕堤
相送行人溪水西
回时陇月低.
烟霏霏
风凄凄
重倚朱门听马嘶
寒鸥相对飞.
025欧阳修:长相思
花似伊
柳似伊
花柳青春人别离
低头双泪垂.
长江东
长江西
两岸鸳鸯两处飞
相逢知几时.
026欧阳修:浣溪沙
堤上游人逐画船
拍堤春水四垂天
绿杨楼外出秋千.
白发戴花君莫笑
六幺摧拍盏频传
人生何处似樽前.
027欧阳修:诉衷情
清晨帘幕卷轻霜
呵手试梅妆
都缘自有离恨
故画作远山长.
思往事
惜流芳
易成伤.拟歌先敛
欲笑还颦
最断人肠.
028欧阳修:朝中措
平山栏槛倚晴空
山色有无中.手种堂前垂柳
别来几度春风.
文章太守
挥毫万字.一饮千钟.行乐直须年少
樽前看取衰翁.
029欧阳修:浪淘沙
今日北池游
漾漾轻舟
波光潋滟柳条柔
如此春来又春去
白了人头.
好妓好歌喉
不醉难休
劝君满满酌金瓯
纵使花时常病酒
也是风流.
030欧阳修:渔家傲
荷叶田田青照水
孤舟挽在花阴底.昨夜萧萧疏雨坠
愁不寐
朝来又觉西风起.
雨摆风摇金蕊碎
合欢枝上香房翠.莲子与人常厮类
无好意
年年苦在中心里.
031欧阳修:减字木兰花
伤怀离抱。天若有情天亦老。此意如何。细似轻丝渺似波。
扁舟岸侧。枫叶荻花秋索索。细想前欢。须著人间比梦间。
032欧阳修:生查子
去年元夜时，花市灯如昼。月到柳梢头，人约黄昏后。
今年元夜时，月与灯依旧。不见去年人，泪满春衫袖。
033欧阳修:阮郎归
刘郎何日是来时。无心云胜伊。行云犹解傍山飞，郎行去不归。
强匀画，又芳菲。春深轻薄衣。花无语伴相思，阴阴月上时。
034欧阳修:蝶恋花
帘幕东风寒料峭，雪里香梅，先报春来早。红蜡枝头双燕小，金刀剪彩呈纤巧。
旋暖金炉薰蕙藻。酒入横波，困不禁烦恼。绣被五更春睡好，罗帏不觉纱窗晓。
035欧阳修:蝶恋花
面旋落花风荡漾。柳重烟深，雪絮飞来往。雨后轻寒犹未放，春愁酒病成惆怅。
枕畔屏山围碧浪，翠被华灯，夜夜空相向。寂寞起来褰绣幌，月明正在犁花上。
036欧阳修:蝶恋花
帘幕风轻双语燕，午后醒来，柳絮飞撩乱。心事一春犹未见，红英落尽青苔院。
百尺朱楼闲倚遍，薄雨浓云，抵死遮人面。羌管不须吹别怨，无肠更为新声断。
037欧阳修:蝶恋花
欲过清明烟雨细。小槛临窗，点点残花坠。梁燕语多惊晓睡，银屏一半堆香被。
新风风光如旧风，所恨征轮，渐渐迢递。纵有远情难写寄，保妨解有相思泪。
038欧阳修:蝶恋花
画阁归来春又晚，燕子双飞，柳软桃花浅。细雨满天风满院，愁眉敛尽无人见。
独倚阑干心绪乱，芳草芊绵，尚忆江南岸。风月无情人暗换，旧游如梦空肠断。
039欧阳修:渔家傲
残春一夜狂风雨，断送红飞花落树。人心花意待留春，春色无情容易去。
高楼把酒愁独语，借问春归何处所。暮云空阔不知音，惟有绿杨芳草路。
040雨中花
千古都门行路，能使离歌声苦。送尽行人，花残春晚，又到君东去。
醉藉落花吹暖絮，多少曲堤芳树。且携手留连，良辰美景，留作相思处。
041洞天春
莺啼绿树声早，槛外残红未扫。露点真珠遍芳草，正帘帏清晓。
秋千宅院悄悄，又是清明过了。燕蝶轻狂，柳丝撩乱，春心多少。
042清平乐
小庭春老，碧砌红萱草。长忆小阑闲共绕，携手绿丛含笑。
别来音信全无，旧期前事堪猜。门掩日斜人静，落花愁点青苔。
043南乡子
雨后斜阳，细细风来细细香。风定波平花映水，休藏。照出轻盈半面妆。
路隔秋江，莲子深深隐翠房。意在莲心无问处，难忘。泪裛红腮不记行。
044少年游
去年秋晚此园中，携手玩芳丛。拈花嗅蕊，恼烟撩雾，拚醉倚西风。
今年重对芳丛处，追往事，又成空。敲遍阑干，向人无语，惆怅满枝红。
045一落索
小桃风撼香红碎，满帘笼花气。看花何事却成愁，悄不会，春风意。
窗在梧桐叶底，更黄昏雨细。枕前前事上心来，独自个，怎生睡？
046圣无忧
珠帘卷，暮云愁。垂杨暗锁青楼，烟雨濛濛如画，轻风吹旋收。
香断锦屏新别，人闲玉簟初秋。多少旧欢新恨，书杳杳、梦悠悠。
047锦香囊
一寸相思无著处，甚夜长相度。灯花前、几转寒更，桐叶上、数声秋雨。
真个此心终难负，况少年情绪。已交共、春茧缠绵，终不学、钿筝移柱。
048摸鱼儿
卷绣帘、梧桐秋院落，一霎雨添新绿。对小池闲立残妆浅，向晚水纹如縠。凝远目，恨人去寂寂，凤枕孤难宿。倚阑不足，看燕拂风帘，蝶露草
两两长相逐。
双眉促，可惜年华婉娩，西风初弄庭菊。况伊家年少，多情未已难拘束。那堪更趁凉景，追寻甚处垂杨曲。佳期过尽，但不说归来，多应忘了，云屏去时祝。
049踏莎行慢
独自上孤舟，倚危樯目断。难成暮雨，更朝云散。凉劲残叶乱，新月照，澄波浅。今夜里，厌厌离绪难销遣。
强来就枕，灯残漏水，合相思眼。分明梦见如花面。依前是、旧庭院。新月照，罗幕挂，珠帘卷。渐向晓，脉然睡觉如天远。

050范仲淹:渔家傲
塞下秋来风景异，衡阳雁去无留意。四面边声连角起。千嶂里，长烟落日孤城闭。
浊酒一杯家万里，燕然未勒归无计。羌管悠悠霜满地。人不寐，将军白发征夫泪。
051苏幕遮
碧云天，黄叶地，秋色连波波上寒烟翠。山映斜阳天接水，芳草更在斜阳外。
黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。
御街行
纷纷坠叶飘香彻，

052黄庭坚:清平乐
春归何处？寂寞无行路，若有人知春去处，唤取归来同住。
春无踪迹谁知？除非问取黄鹂。百啭无人能解，因风飞过蔷薇。
053鹧鸪天
黄菊枝头生晓寒，人生莫放酒杯干。风前横笛斜吹雨，醉里簪花倒著冠。
身健在，且加餐，舞裙歌板尽情欢。黄花白发相牵挽，付与时人冷眼看。
054望江东
江水西头隔烟树，望不见江东路。思量只有梦来去，更不怕江阑住。
灯前写了书无数，算没个人传与。直饶寻得雁分付，又还是秋将暮。
055诉衷情
一波才动万波随
蓑笠一钩丝.锦鳞正在深处
千尺也须垂。
吞又吐
信还疑
上钩迟.水寒江静
满目青山
载月明归。
056虞美人
天涯也有江南信，梅破知春近。夜阑风细得香迟，不道晓来开遍向南枝。
玉台弄粉花应妒，飘到眉心住。平生个里愿怀深，去国十年老尽少年心。
057醉落魄
苍颜华发，故山归计无因得。旧交新贵音书绝。惟有家人，犹作殷勤别。
离亭欲去歌声咽，潇潇细雨凉生颊。泪珠不用罗巾沾，弹在罗衫，图得见时说。
058定风波
万里黔中一漏天，屋居终日似乘船。及至重阳天也霁，催醉，鬼门关外蜀江前。
莫笑老翁犹气岸，君看，几人黄菊上华颠？戏马台南追雨谢，池射，风流犹拍古人肩。
059谒金门
山又水，行尽吴头楚尾。兄弟灯前家万里，相看如梦寐。
君似成蹊桃李，入我草堂松桂。莫厌岁寒无气味，余生今已矣！
060诉衷情
小桃灼灼柳髳髳，春色满江南。雨晴风暖烟淡，天气正醺酣。
山泼黛，水挼兰，翠相搀。歌楼酒旆，故故招人，权典青衫。
061南乡子
诸将说封侯，短笛长歌独倚楼。万事尽随风雨去，休休，戏马台南金络头。
催酒莫迟留，酒味今秋似去秋。花向老人头上笑，羞羞，白发簪花布解愁。
062满庭芳
修水浓清，新条淡绿，翠光交映虚亭。锦鸳霜鹭，荷径拾幽蘋.香渡栏干屈曲
红妆映、薄绮疏棂。风清夜，横塘月满，水净见移星。堪听，微雨过，媻姗藻荇，琐碎浮萍。
便移转胡床，湘簟方屏。练霭鳞云旋满，声不断、檐响风铃。重开宴，瑶池雪满，山露佛头青。　
063满庭芳
北苑春风，方圭圆璧，万里惊动京关。粉身碎骨，功合上凌烟。樽俎风流战胜，降春睡、开拓愁边。纤纤捧，研膏溅乳，金缕鹧鸪斑。
相如虽病渴，一觞一咏，宾有群贤。为扶起登前，醉玉颓山。搜搅胸中万卷，还倾动、三峡词源。归来晚，文君未寝，相对小窗前。
064水调歌头
瑶草一何碧？春入武陵溪。溪上桃花无数，花上有黄鹂。我欲穿花寻路，直入白云深处，浩气展虹霓。只恐花深里，红露湿人衣。
坐玉石，攲玉枕，拂金微。谪仙何处？无人伴我白螺杯。我为灵芝仙草，不为朱唇丹脸，长啸亦何为？醉舞下山去，明月逐人归。
065千秋岁
苑边花外，记得同朝退。飞骑轧，鸣珂碎。齐歌云绕扇，赵舞风回带。严鼓断，杯盘狼籍犹相对。
洒泪谁能会？醉卧藤阴盖。人已去，词空在。兔围高宴悄，虎观英游改。重感慨，波涛万顷珠沈海。
066醉蓬莱
对朝云叆叇。暮雨霏微，乱峰相倚。巫峡高唐，锁楚宫朱翠。画戟移春，靓妆迎马，向一川都会。万里投荒，一身吊影，成何欢意！
尽道黔南，去天尺五；望极神州，万重烟水。樽酒公堂，有中朝佳士。荔枝红深，麝脐香满，醉舞茵歌袂。杜宇声声，催人到晓，不如归是。
067念奴娇
断红霁雨，净秋空、山染修眉新绿。桂影扶疏，谁便道、今夕清辉不足？万里青天，姮娥何处？驾此一轮玉。寒光零乱，为谁偏照渌？
年少从我追游，晚凉幽径，遶张园森木。共倒金荷，家万里、难得尊前相属。老子平生，江南江北，最爱临风曲。孙郎微笑，坐来声喷霜竹。

068李煜:蝶恋花
遥夜亭皋闲信步
乍过清明
渐觉伤春暮;数点雨声风约住
朦胧澹月云来去.
桃李依依春暗度
谁在秋千
笑里轻轻语.一片芳心千万绪
人间没个安排处.
069浪淘沙
帘外雨潺潺
春意阑珊
罗衾不耐五更寒.梦里不知身是客
一晌贪欢.
独自莫凭阑!无限江山
别时容易见时难.流水落花春去也
070天上人间.
相见欢
桃花谢了春红
太匆匆
无奈朝来寒雨晚来风.
脂泪
相留醉
几时重?自是人生长恨水长东!
相见欢
无言独上西楼
月如钩
寂寞梧桐
深院锁清秋.
剪不断
理还乱
是离愁
别是一般滋味在心头.
071虞美人
春花秋月何时了，往事知多少。小楼昨夜又东风，故国不堪回首月明中。
雕栏玉砌应犹在，只是朱颜改。问君能有几多愁，恰似一江春水向东流。
072子夜歌
人生愁恨何能免？销魂独我情何限!故国梦重归，觉来双泪垂。
高楼谁与上？长记秋晴望。往事已成空，还如一梦中。
073长相思
一重山，两重山，山远天高烟水寒，相思枫叶丹。
鞠花开，鞠花残，塞雁高飞人未还，一帘风月闲。
074乌夜啼
昨夜风兼雨，帘帏飒飒秋声。烛残漏断频倚枕。起坐不能平。
世事漫随流水，算来一梦浮生。醉乡路稳宜频到，此外不堪行。
075破阵子
四十年来家国，三千里地山河。凤阁龙楼连霄汉，玉树琼枝作烟萝。几曾识干戈。
一旦归为臣虏，沉腰潘鬓消磨。最是仓皇辞庙日，教坊犹奏离别歌。垂泪对宫娥。
076浪淘沙
往事只堪哀，对景难排。秋风庭院藓侵阶。一任珠帘闲不卷，终日谁来？
金剑已沉埋，壮气蒿莱。晚凉天净月华开。想得玉楼瑶殿影，空照秦淮！
077清平乐
别来春半，触目柔肠断。砌下落梅如雪乱，拂了一身还满。
雁来音信无凭，路遥归梦难成。离恨恰如春草，更行更远还生。
078浣溪纱
转烛飘蓬一梦归，欲寻陈迹怅人非，天教心愿与身违。
待月池台空逝水，荫花楼阁谩斜晖，登临不惜更沾衣。
079谢新恩
庭空客散人归后，画堂半掩珠帘.林风淅淅夜厌厌。小楼新月，回首自纤纤。
春光镇在人空老，新愁往恨何穷?金窗力困起还慵。一声羌笛，惊起醉怡容。
080呈郑王十二弟
东风吹水日衔山，春来长是闲。落花狼籍酒阑珊，笙歌醉梦间。
佩声悄，晚妆残，凭谁整翠鬟？留连光景惜朱颜，黄昏独倚阑。
081虞美人
风回小院庭芜绿，柳眼春相续。凭阑半日独无言，依旧竹声新月似当年。
笙歌未散尊前在，池面冰初解。烛明香暗画楼深，满鬓清霜残雪思难任。
082三台令
不寐倦长更，披衣出户行。
月寒秋竹冷，风切夜窗声。
083浣溪沙
红日已高三丈透，金炉次第添香兽，红锦地衣随步皱。
佳人舞点金钗溜，酒恶时拈花蕊嗅，别殿遥闻箫鼓奏。
084玉楼春
晚妆初了明肌雪，春殿嫔娥鱼贯列。凤箫吹断水云闲，重按霓裳歌遍彻。
临风谁更飘香屑，醉拍阑干情味切。归时休放烛花红，待踏马蹄清夜月。
085更漏子
金雀钗，红粉面，花里暂时相见。知我意，感君怜，此情须问天。
香作穗，蜡成泪，还似两人心意。珊枕腻，锦衾寒，觉来更漏残。
086菩萨蛮
花明月黯笼轻雾，今霄好向郎边去！衩袜步香阶，手提金缕鞋。
画堂南畔见，一向偎人颤。奴为出来难，教君恣意怜。
087菩萨蛮
蓬莱院闭天台女，画堂昼寝人无语。抛枕翠云光，绣衣闻异香。
潜来珠锁动，惊觉银屏梦。脸慢笑盈盈，相看无限情。
088菩萨蛮
铜簧韵脆锵寒竹，新声慢奏移纤玉。眼色暗相钩，秋波横欲流。
雨云深绣户，来便谐衷素。宴罢又成空，魂迷春梦中。
089喜迁莺
晓月坠，宿云微，无语枕边倚。梦回芳草思依依，天远雁声稀。
啼莺散，余花乱，寂寞画堂深院。片红休扫尽从伊，留待舞人归。
090长相思
云一緺，玉一梭，澹澹衫儿薄薄罗，轻颦双黛螺。
秋风多，雨相和，帘外芭蕉三两窠，夜长人奈何！
091一斛珠
晚妆初过，沉檀轻注些儿个。向人微露丁香颗，一曲清歌，暂引樱桃破。
罗袖裛残殷色可，杯深旋被香醪蚟涴。绣床斜凭娇无那，烂嚼红茸，笑向檀郎唾。
092子夜歌
寻春须是先春早，看花莫待花枝老。缥色玉柔擎，醅浮盏面清。
何妨频笑粲，禁苑春归晚。同醉与闲平，诗随羯鼓成。
093后庭花破子
玉树后庭前，瑶草妆镜前。去年花不老，今年月又圆。莫教偏，和月和花，天教长少年。
094渔父
浪花有意千重雪，桃李无言一队春。一壶酒，一竿纶，世上如侬有几人？
095渔父
一棹春风一叶舟，一纶茧缕一轻钩。花满渚，酒满瓯，万顷波中得自由。
096更漏子
柳丝长，春雨细，花外漏声迢递。惊塞雁，起城乌，画屏金鹧鸪。
香雾薄，透重幕，惆怅谢家池阁。红烛背，绣帏垂，梦长君不知。
097柳枝
风情渐老见春羞，到处芳魂感旧游；多谢长条似相识，强垂烟穗拂人头。
098采桑子
亭前春逐红英尽，舞态徘徊。细雨霏微，不放双眉时暂开。
绿窗冷静芳音断，香印成灰。可奈情怀，欲睡朦胧入梦来。
099捣练子令
深院静，小庭空，断续寒砧断续风。无奈夜长人不寐，数声和月到帘栊。
100捣练子
云鬓乱，晚妆残，带恨眉儿远岫攒。斜托香腮春笋嫩，为谁和泪倚阑干？
101采桑子
辘轳金井梧桐晚，几树惊秋。昼雨新愁。百尺虾须在玉钩。
琼窗春断双蛾皴，回首边头，欲寄鳞游，九曲寒波不溯流。
102谢新恩
秦楼不见吹箫女，空余上苑风光。粉英金蕊自低昂。东风恼我，才发一襟香。
琼窗□（原缺）梦留残日，当年得恨何长！碧阑干外映垂杨。暂时相见，如梦懒思量。
103谢新恩
樱花落尽阶前月，象床愁倚薰笼。远似去年今日，恨还同。
双鬟不整云憔

104谢新恩
庭空客散人归后，画堂半掩珠帘。林风淅淅夜厌厌。小楼新月，回首自纤纤。
春光镇在人空老，新愁往恨何穷？金窗力困起还慵。一声羌笛，惊起醉怡容。
105谢新恩
冉冉秋光留不住，满阶红叶暮。又是过重阳，台榭登临处，茱萸香坠。
紫鞠气，飘庭户，晚烟笼细雨。雍雍新雁咽寒声，愁恨年年长相似。
106临江仙
樱桃落尽春归去，蝶翻轻粉双飞。子规啼月小楼西，玉钩罗幕，惆怅暮烟垂。
别巷寂寥人散后，望残烟草低迷。炉香闲袅凤凰儿。空持罗带，回首恨依依。
107望江南
闲梦远，南国正芳春。船上管弦江面渌，满城飞絮滚轻尘，忙杀看花人！
108望江南
闲梦远，南国正清秋。千里江山寒色远，芦花深处泊孤舟。笛在月明楼。
109望江南
多少恨，昨夜梦魂中。还似旧时游上苑，车如流水马如龙；花月正春风！
110望江南
多少泪，断脸复横颐。心事莫将和泪说，凤笙休向泪时吹；肠断更无疑！
111乌夜啼
昨夜风兼雨，帘帏飒飒秋声。烛残漏断频倚枕。起坐不能平。
世事漫随流水，算来一梦浮生。醉乡路稳宜频到，此外不堪行。
112浣溪纱
转烛飘蓬一梦归，欲寻陈迹怅人非，天教心愿与身违。
待月池台空逝水，荫花楼阁谩斜晖，登临不惜更沾衣。

113李清照:如梦令
常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。
114如梦令
昨夜雨疏风骤，浓睡不消残酒。试问卷帘人，却道海棠依旧。知否？知否？应是绿肥红瘦。
115点绛唇
寂寞深闺，柔肠一寸愁千缕。惜春春去，几点催花雨。
倚遍栏干，只是无情绪！人何处？连天衰草，望断归来路。
116点绛唇
蹴罢秋千，起来慵整纤纤手。露浓花瘦，薄汗轻衣透。
见有人来，袜铲金钗溜，和羞走。倚门回首，却把青梅嗅。
117浣溪沙
莫许杯深琥珀浓，未成沈醉意先融，疏钟己应晚来风。
瑞脑香消魂梦断，辟寒金小髻鬟松，醒时空对烛花红。
118浣溪沙
小院闲窗春己深，重帘未卷影沈沈，倚楼无语理瑶琴。
远岫出山催薄暮，细风吹雨弄轻阴，梨花欲谢恐难禁。
119浣溪沙
淡荡春光寒食天，玉炉沈水袅残烟，梦回山枕隐花钿。
海燕未来人斗草，江梅已过柳生绵，黄昏疏雨湿秋千。
120浣溪沙
髻子伤春慵更梳，晚风庭院落梅初，淡云来往月疏疏，
玉鸭薰炉闲瑞脑，朱樱斗帐掩流苏，通犀还解辟寒无。
121浣溪沙
绣幕芙蓉一笑开，斜偎宝鸭亲香腮，眼波才动被人猜。
一面风情深有韵，半笺娇恨寄幽怀，月移花影约重来。
122诉衷情
夜来沈醉卸妆迟，梅萼插残枝。酒醒熏破春睡，梦断不成归。
人悄悄，月依依，翠帘垂。更挪残蕊，更拈馀香，更得些时。
123菩萨蛮
归鸿声断残云碧，背窗雪落炉烟直。烛底凤钗明，钗头人胜轻。
角声催晓漏，曙色回牛斗。春意看花难，西风留旧寒。
124菩萨蛮
风柔日薄春犹早，夹衫乍著心情好。睡起觉微寒，梅花鬓上残。
故乡何处是？忘了除非醉。沈水卧时烧，香消酒未消。
125好事近
风定落花深，帘外拥红堆雪。长记海棠开後，正是伤春时节。
酒阑歌罢玉尊空，青缸暗明灭。魂梦不堪幽怨，更一声啼鴂。
126清平乐
年年雪里，常插梅花醉，挪尽梅花无好意，赢得满衣清泪！
今年海角天涯，萧萧两鬓生华。看取晚来风势，故应难看梅花。
127忆秦娥
临高阁，乱山平野烟光薄。烟光薄，栖鸦归後，暮天闻角。
断香残香情怀恶，西风催衬梧桐落。梧桐落，又还秋色，又还寂寞。
128添字采桑子
窗前谁种芭蕉树？阴满中庭；阴满中庭，叶叶心心、舒卷有馀情。
伤心枕上三更雨，点滴霖霪；点滴霖霪，愁损北人、不惯起来听！
129摊破浣溪沙
揉破黄金万点轻，剪成碧玉叶层层。风度精神如彦辅，太鲜明。
梅蕊重重何俗甚，丁香千结苦粗生。熏透愁人千里梦，却无情。
130摊破浣溪沙
病起萧萧两鬓华，卧看残月上窗纱。豆蔻连梢煎熟水，莫分茶。
枕上诗书闲处好，门前风景雨来佳，终日向人多酝藉，木犀花。
131武陵春
风住尘香花已尽，日晚倦梳头。物是人非事事休，欲语泪先流。
闻说双溪春尚好，也拟泛轻舟。只恐双溪舴艋舟，载不动、许多愁。
132醉花阴　
薄雾浓云愁永昼，瑞脑消金兽。佳节又重阳，玉枕纱橱，半夜凉初透。
东篱把酒黄昏後，有暗香盈袖。莫道不消魂，帘卷西风，人比黄花瘦。